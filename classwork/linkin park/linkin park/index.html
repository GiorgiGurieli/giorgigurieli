

    <!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    
    <p> <i><b>Linkin Park</b></i></p>
    
    <title>Linkin Park</title>
    <link rel="icon" href="https://w7.pngwing.com/pngs/798/839/png-transparent-linkin-park-logo-minutes-to-midnight-musical-ensemble-linkin-park-angle-text-trademark-thumbnail.png">
    
    <img src="https://encrypted-tbn1.gstatic.com/images?q=tbn:ANd9GcTjuqKphuG0obVQtzJbztGcNlfEaG_7FywsLplmg5z5oGpR0Uvl"alt="" width="500px">
    <p>ლინკინ პარკი (ინგლ. Linkin Park) — ამერიკული როკ-ჯგუფი აგურა-ჰილზიდან (კალიფორნია). ჩამოყალიბდა 1996 წელს და საერთაშორისო წარმატებას მიაღწია სადებიუტო ალბომით Hybrid Theory (2000), რომელმაც 2005 წელს RIAA-ს ალმასის სერტიფიცირება მიიღო და მრავალი გზის პლატინიანი გახდა სხვადასხვა ქვეყანაში.[1] შემდეგი ალბომით Meteora (2003) ჯგუფის წარმატება გამყარდა. იგი 2003 წელს მოხვდა Billboard 200-ში, რასაც მოჰყვა მსოფლიო ტურნე და საქველმოქმედო საქმიანობა.[2]

        პირველ ორ ალბომში ნიუ-მეტალის და რეპ-მეტალის რადიოსთვის ადაპტირებით,[3][4][5] ჯგუფმა შემდგომ დისკზე Minutes to Midnight (2007) მიმართა სხვა ჟანრებს.[6][7] ეს ალბომი Billboard-ის სათავეში მოხვდა და იმ წელს გამოსული ალბომების დებიუტებს შორის წარმატებით მესამე იყო.[8][9] ჯგუფმა განაგრძო სხვადასხვა ჟანრთან ექსპერიმენტები მეოთხე ალბომში A Thousand Suns (2010), მიანიჭა რა მუსიკას უფრო მეტად ელექტრონული ჟღერადობა. მეხუთე ალბომში Living Things (2012) ყველა წინა ალბომის მუსიკალური ელემენტები გამოიყენეს. The Hunting Party (2014) იყო დაბრუნება ჯგუფისთვის უფრო ტრადიციულ როკ-ჟღერადობასთან. მეშვიდე ალბომი, One More Light (2017) კვლავ ელექტრონული და პოპ-მუსიკის ელემენტებით გაჯერებულია.[10] ჯგუფის ლიდერმა, ჩესტერ ბენინგტონმა თავი მოიკლა ამ ალბომის გამოცემიდან ორი თვის შემდეგ.[11]
        
        წლების განმავლობაში ლინკინ პარკი აგრეთვე თანამშრომლობდა სხვა შემსრულებლებთან. რეპერ ჯეი-ზისთან ერთად მან ჩაწერა EP Collision Course, სხვა შემსრულებლების მონაწილეობით შექმნეს რემიქსული Reanimation და Recharged.[4]
        
        2003 წელს MTV2-მა ლინკინ პარკი დაასახელა მუსიკალური ვიდეოების ეპოქის რიგით მეექვსე უდიდეს ჯგუფად და ახალ ათასწლეულში - მესამედ.[12] „ბილბორდმა“ ლინკინ პარკს მიანიჭა #19 პოზიცია ათწლეულის საუკეთესო შემსრულებლების სიაში.[13] 2012 წელს VH1-ის გამოკითხვაში ლინკინ პარკი 2000-იანების უდიდესი შემსრულებლის რეპუტაციას ფლობდა.[14] 2014 წელს Kerrang!-მა იგი „ამჟამად მსოფლიოს უდიდეს როკ-ჯგუფად“ დაასახელა.[15][16] მსოფლიოში გაყიდულია ლინკინ პარკის 68 მილიონზე მეტი ალბომი. ჯგუფს მიღებული აქვს გრემის ორი ჯილდო.[17][18][19]</p>
    <p>--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------</p>
    <p>1996–2000: ადრეული წლები
        ლინკინ პარკი ჩამოყალიბდა სკოლის სამი მეგობრის - მაიკ შინოდას, რობ ბურდონის და ბრედ დელსონის მიერ.[20] სამივე დადიოდა აგურას უმაღლეს სკოლაში. მათ შეუერთდნენ ჯო ჰენი, დეივ „ფინიქს“ ფარელი და მარკ უეკფილდი. ჯგუფს თავდაპირველად Xero ეწოდებოდა. მიუხედავად შეზღუდული ტექნიკური საშუალებებისა, მათ სტუდიად გადაკეთებულ შინოდას ოთახში ჩაწერა 1996 წელს დაიწყეს, რაც შემდგომში იქცა დემო-ფირ Xero-დ.[20][21] უთანხმოებები წარმოიშვა მას შემდეგ, რა ლეიბლთან კონტრაქტი ვერ მოიპოვეს.[20] წარმატების არარსებობის და სტაგნაციის ფონზე უეიკფილდმა, რომელიც წამყვან ვოკალს ასრულებდა, ჯგუფი სხვა პროექტების ძიებაში დატოვა.[20][21] ფარელი გადავიდა Tasty Snax-ში, რომელიც ქრისტიანული პანკის და სკას ჟანრის მუსიკას ასრულებდა.[22][23]
        
        უეიკფილდის შემცვლელის ხანგრძლივი დროის განმავლობაში ძიების შემდეგ Xero-მ 1999 წლის მარტში აიყვანა არიზონელი ჩესტერ ბენინგტონი, რომელიც მათ ურჩია ჯეფ ბლუმ, Zomba Music-ის ვიცეპრეზიდენტმა.[24][25] ბენინგტონი, პოსტ-გრანჟ ჯგუფ Grey Daze-ის ყოფილი მონაწილე, სხვა კანდიდატებთან შედარებით გამოირჩეოდა ვოკალურ შესრულებაში დინამიურობით.[20] კოლექტივმა სახელი Hybrid Theory-ზე შეცვალა. შინოდას და ბენინგტონს შორის წარმოშობილი ვოკალური კავშირით ჯგუფი გამოცოცხლდა და გაუჩნდა ახალ მასალაზე მუშაობის მოტივაცია.[20] 1999 წელს მათ სასათაურო EP გამოსცეს, რომელიც ვრცელდებოდა ინტერნეტის ჩატ-კონფერენციებში და ფორუმებში, რაშიც ცალკე პრომო-ჯგუფი ეხმარებოდა.[26][27] შემადგენლობის რენესანსი დასრულდა სახელწოდების ცვლილებით. „ლინკინ პარკი“ აირჩიეს სანტა-მონიკაში მდებარე ლინკოლნ პარკის პატივსაცემად.[20] თავდაპირველად მათ ამ უკანასკნელის გამოყენება სურდათ, მაგრამ ინტერნეტ-დომენის „linkinpark.com“ მოსაპოვებლად საბოლოო ვარიანტზე შეთანხმდნენ.[28] თუმცა, ლეიბლთან კონტრაქტის მოპოვების სირთულე აქტუალური დარჩა. მათ კვლავ ჯეფ ბლუს მიმართეს, მას შემდეგ, რაც რამდენიმე ლეიბლმა უარი უთხრა. ბლუ, რომელმაც მანამდე Warner Bros. Records-ისგან მათ მიმართ კეთინგანწყობა უკვე სამჯერ ვერ მოიპოვა, იმ პერიოდში ლეიბლის პრეზიდენტი იყო და 1999 წელს ლინკინ პარკმა, საბოლოოდ, Warner-თან კონტრაქტიც მიიღო. წარმატებული დისკი Hybrid Theory მათ შემდეგ წელს გამოუშვეს.[24]</p>


</head>
<body>
    
</body>
</html>
